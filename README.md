# GenAI Case
Dette repository er et eksempel på et projekt hvor der bruges generativ AI. Data, navne og referencer er baseret på syntetisk data. 

# Opgavebeskrivelse
Du har fået til opgave at lave en applikation som kan hjælpe brugere med at forbedre deres projektbeskrivelser. Der forberedt nogle eksempler på den slags forespørgsler som brugerne typisk kommer med under `/data`. Ydermere er der blevet lavet en prompt som du kan finde under `/prompt`. 

## Del 1: Python applikation
Den første del af opgaven drejer sig om udvikling af en Python applikation, hvor du benytter generativ AI til at afvikle prompten på hvér af de forskellige eksempler. 

- Der er ingen krav til hvilken AI model eller bilbiotek du benytter og du må frit vælge den AI model eller det bibliotek som du er vant til at arbejde med.
- Husk at generere ét output for hvér især af eksemplerne.
- Du bestemmer selv hvordan koden skal struktureres.

## Del 2: Teoretiske opgave
I denne del af opgaven bør du forholde dig til de følgende scenarier, som er typiske eksempler på hvilke udfordringer du vil komme ud for når du udvikler applikationer der gør brug af generativ AI. 

1. Du er blevet bedt om at sætte applikationen i produktion således at den kan bruges på tværs af Energinet. Hvordan vil du udstille applikationen i et Azure Cloud miljø? Hvilke tanker har du vedrørende brugergrænsefladen? 
2. Din applikation er blevet testet af brugerne og deres udmelding er at svarene ofte er mangelfulde eller ukorrekte. Hvordan kunne løsningen forbedres til at give bedre svar?
2. Brugerne nævner at de har et bibliotek med tidligere projektbeskrivelser samt noter. Hvordan kunne disse bruges i løsningen? 
3. Compliance vil gerne sikre sig kvaliteten af din applikation. Hvordan kan du løbende teste og evaluere applikation med henblik på at få indsigt i kvaliteten og troværdigheden at de svar der bliver genereret? 
4. Der er kommet et internt oplæg til hvordan strukturen på projektbeskrivelser helt nøje skal følges. Hvordan kan en sådan struktur indlejres i det svar der genereres af AI løsningen?
5. Brugerne vil gerne have indlejret funktionalitet til at applikationen skal kunne søge på nettet i tilfælde hvor det ville være relevant. Hvordan kunne dette implementeres?

